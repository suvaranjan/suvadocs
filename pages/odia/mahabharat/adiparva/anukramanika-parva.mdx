### ଅନୁକ୍ରମଣିକା ପର୍ବ

ଅନୁକ୍ରମଣିକା ପର୍ବ ହେଉଛି ଆଦି ପର୍ବର ଏକ ଉପପର୍ବ । ଏଠାରେ ଅଧ୍ୟାୟ 1 ବର୍ଣନା କରାଯାଇଛି । ଏହି ପର୍ବରେ ସୌତି, ଯିଏକି ଲୋମହର୍ଷଣଙ୍କ ପୁତ୍ର, ମହାଭାରତର କଥାକୁ ବର୍ଣ୍ଣନା କରୁଛନ୍ତି, ସେ ନିମିଷ ଅରଣ୍ୟ ରେ ରୁଷି ସାଉନକ ନେତୃତ୍ବ ରେ ଏକ ସଭାରେ ଯୋଗଦେଇ ସେଠାରେ ଥିବା ଅନ୍ୟାନ୍ୟ ଋଷିମାନଙ୍କୁ ମହାଭାରତର ମହାନ ଗାଥା ବିଷୟରେ ଶୁଣାଇଥିଲେ ।

ଏହି ପର୍ବରେ ସୃଷ୍ଟିର କାହାଣୀ, ବ୍ୟାସଙ୍କ ଦ୍ୱାରା ମହାଭାରତ କିପରି ଲେଖା ହେଲା ଓ ମହାଭାରତ ର ମହତ୍ୱ, ଏସବୁ ବିଷୟରେ ବର୍ଣନା କରାଯାଇଛି । ମହାଭାରତର ଗାନର ମହତ୍ତ୍ଵକୁ ବ୍ୟାସ ନିଜର ଜ୍ଞାନ ଦ୍ୱାରା ସଂପୂର୍ଣ୍ଣ କରିଥିବା ଏବଂ ଗଣେଶଙ୍କ ସହଯୋଗରେ ଏହି ମହାକାବ୍ୟ ଲେଖିବା ଏଠାରେ ବର୍ଣ୍ଣିତ ।

[ ଆମେ ଏହାକୁ ପାଠକମାନଙ୍କର ସହଜ ବୁଝିବା ଉଦ୍ଦେଶ୍ୟରେ,ଏହି ପର୍ବକୁ କଥୋପକଥନ ରୂପେ ପ୍ରସ୍ତୁତ କରିଛୁ, ତଥାପି ମୂଳ ଘଟଣାକ୍ରମ ସମାନ ]

___________________________________________

**କଥୋପକଥନ ଆରମ୍ଭ** 

[ **ନୈମିଷ ଅରଣ୍ୟରେ**, ଏକ ପବିତ୍ର ସ୍ଥାନରେ ଏକ ଦଳ ଋଷିମାନେ ରୁହନ୍ତି । ସେମାନଙ୍କର ନେତୃତ୍ୱ କରୁଛନ୍ତି ଋଷି **ସାଉନକ** । ଏବେ **ସୌତି**, ଏକ ମହାନ କଥାବାଚକ, ସେମାନଙ୍କ ମଧ୍ୟରେ ପ୍ରବେଶ କରୁଛନ୍ତି। ]

**ସାଉନକ**: "ଆହା, **ଲୋମହର୍ଷଣଙ୍କ** ପୁତ୍ର ସୌତି! ତୁମକୁ ଆମ ନୈମିଷ ଅରଣ୍ୟରେ ସ୍ବାଗତ । ଆମ୍ଭେମାନେ ତୁମ ଠାରୁ ବହୁତ କଥା ଶୁଣିବାକୁ ଇଛୁକ ।"

**ସୌତି**: "ହେ ମହାନ ସାଉନକ, ଏବଂ ଏଠାରେ ଥିବା ସମସ୍ତ ପବିତ୍ର ଋଷିମାନଙ୍କୁ ମୋର ପ୍ରଣାମ । ମୁଁ ଆପଣମାନଙ୍କ କେଉଁ ସେବା କରିପାରିବି ?"

**ସାଉନକ**: "ଆମେ ଶୁଣିଛୁ ଯେ ଆପଣ ମହାଭାରତର ଜ୍ଞାନ ଜାଣନ୍ତି । ଆମେ ସମସ୍ତେ ଏହା ଶୁଣିବାକୁ ଇଛା ପ୍ରକାଶ କରୁଛୁ । କଣ ଆପଣ ଆମ୍ଭମାନଙ୍କୁ ମହାଭାରତର ମହାନ କଥା ଶୁଣାଇ ପାରିବେ  ?"

**ସୌତି**: "ହେ ମହାନ ସାଉନକ, ମହାଭାରତ ଏହା ଏକ ସଂସାରୀକ ଜ୍ଞାନର ସମ୍ପୂର୍ଣ୍ଣ ସମିକ୍ଷା । ମୁଁ ସେହି କଥା ବିସ୍ତାର ରୂପେ ବୁଝାଇପାରିବି, କିନ୍ତୁ ପ୍ରଥମେ ଆମେ ସୃଷ୍ଟିର କଥା ମନେ ପକାଇବା ଆବଶ୍ୟକ, କାରଣ ସମସ୍ତ କଥା ସେଠାରୁ ଉତ୍ପନ୍ନ ।"

[ **ସୌତିଙ୍କ ପରିଚୟ**: ସୌତି ହେଉଛନ୍ତି **ଲୋମହର୍ଷଣଙ୍କ** ପୁତ୍ର, ଜଣେ ପଣ୍ଡିତ ଋଷି ଏବଂ **ବ୍ୟାସଙ୍କ** ଶିଷ୍ୟ । ସେ ମହାଭାରତର କଥାବାଚକ ଭାବରେ ପରିଚିତ । ]

[ ସୌତି ସୃଷ୍ଟି ର କଥା ବୁଝାଇବା ଆରମ୍ଭ କଲେ ।]

**ସୌତି**: "ଆରମ୍ଭରେ କେବଳ ଅନନ୍ତ ଅନ୍ଧକାର ଥିଲା । ସେହି ଶୂନ୍ୟରୁ ପ୍ରକଟ ହେଲା ପ୍ରାରମ୍ଭିକ ଜଳ ଏବଂ ସେହି ଜଳର ହୀରଣ୍ୟଗର୍ଭରୁ ଜାତ ହେଲେ ସୃଷ୍ଟିକର୍ତ୍ତା ବ୍ରହ୍ମା ।"

**ଋଷି ୧**: "ଆହା! ସୃଷ୍ଟିର ଏହି କଥା ଆଶ୍ଚର୍ଯ୍ୟଜନକ ।"

**ସୌତି**: "ହଁ ଅବଶ୍ୟ । ବ୍ରହ୍ମାଙ୍କ ଦ୍ୱାରା ସମସ୍ତ ପୃଥିବୀ, ଦେବତା, ଋଷି, ଏବଂ ମନୁଷ୍ୟ ଉଦ୍ଭବ ହେଲା । ସେ ସମସ୍ତ ବିଶ୍ୱରେ ଗତି ଦେଇଥିଲେ ।"

[ସୌତି ମହାଭାରତ କିପରି ଲେଖା ହେଲା ତାହା କହିବାକୁ ଆରମ୍ଭ କରନ୍ତି ।]

**ସୌତି**: "ମହାନ ବ୍ୟାସ, ଯିଏକି ମହାଭାରତର ସମସ୍ତ ଜ୍ଞାନକୁ ସଂକଳନ କରିଛନ୍ତି, ସେ ମହାଭାରତ ରଚନା କରିବା ବିଚାର କରିଲେ । କିନ୍ତୁ ଏହା ଏକ ବିଶାଳ ଶ୍ରମ ଥିଲା । ଯାହାକୁ ଲେଖିବା ନେମନ୍ତେ ବ୍ୟାସଦେବଙ୍କୁ ଦିବ୍ୟ ସହଯୋଗ ଆବଶ୍ୟକ ପଡିଲା ।"

**ସାଉନକ**: "ଦିବ୍ୟ ସହଯୋଗ ? ବ୍ୟାସ କିପରି ଏହାକୁ ସଂପାଦନ କଲେ ?"

**ସୌତି**: "ବ୍ୟାସଦେବ, ବ୍ରହ୍ମାଙ୍କ ପାଖରେ ପ୍ରାର୍ଥନା କଲେ, ଏବଂ ବ୍ରହ୍ମା ତାଙ୍କୁ ପରାମର୍ଶ ଦେଲେ ଯେ ସେ ଗଣେଶଙ୍କ ସହଯୋଗ ମାଗନ୍ତୁ।"

[**ବ୍ୟାସଦେବଙ୍କ ପରିଚୟ**: ବ୍ୟାସଦେବ ଏକ ମହାନ ଋଷି, ଯିଏ ମହାଭାରତର ରଚନା କରିଛନ୍ତି ।]

[**ବ୍ୟାସଦେବ** ଧ୍ୟାନରେ ବସିଛନ୍ତି, ଏବଂ **ଗଣେଶ** ତାଙ୍କ ପାଖରେ ପ୍ରକଟ ହେଉଛନ୍ତି, ତାଙ୍କ ସହଯୋଗ ପାଇଁ ପ୍ରସ୍ତୁତ ।]

**ବ୍ୟାସ**: "ହେ ଗଣେଶ, ମୁଁ ନିବେଦନ କରୁଛି ଯେ ତୁମେ ଏହି ମହାନ ମହାକାବ୍ୟ ଲେଖିବାରେ ମୋର ସାହାଯ୍ୟ କରିବ । କଣ ଏହା ସମ୍ଭବ ହେଇପାରିବ କି ?"

**ଗଣେଶ**: "ହଁ ମୁଁ ଲେଖିବାରେ ସାହାଯ୍ୟ କରିପାରିବି, କିନ୍ତୁ ମୋର ଏକ ଶର୍ତ୍ତ । ତୁମେ ଏହି ମହାକାବ୍ୟକୁ ମୁଁ ଲେଖିବା ସମୟରେ ଅଟକି ପାରିବ ନାହିଁ ଏବଂ ତୁମକୁ ବିନା ଦ୍ବନ୍ଦରେ ଏହାକୁ ଗାନ କରିବାକୁ ପଡିବ, ତେବେ ମୁଁ ଏହାକୁ ଲେଖିପାରିବି ନଚେତ ମୁଁ ଲେଖିବା ବନ୍ଦ କରିଦେବି ।"

**ବ୍ୟାସ**: "ହଁ ନିଶ୍ଚୟ । ମୁଁ ବିନା ରହି ଶ୍ଳୋକ ଗାନ କରିବି କିନ୍ତୁ ତୁମକୁ ଲେଖିବା ପୂର୍ବରୁ ଶ୍ଳୋକର ସମ୍ପୂର୍ଣ ଅର୍ଥ ବୁଝିବାକୁ ପଡିବ ।"

[ ଋଷିମାନେ ଏବେ ଗଭୀର ଧ୍ୟାନରେ ସୌତିଙ୍କ କଥାକୁ ଶୁଣିବାରେ ନିମଗ୍ନ ।]

**ଋଷି ୨**: "ବ୍ୟାସଙ୍କ ଜ୍ଞାନ ଏବଂ ଗଣେଶଙ୍କ ଲେଖନ । ତେଣୁ ଏହା ସମସ୍ତ ଗାନମାନଙ୍କ ମଧ୍ୟରେ ସର୍ବୋତ୍ତମ ।"

**ସୌତି**: "ଅବଶ୍ୟ । ମହାଭାରତ ଏକ ଯୁଦ୍ଧର କାହାଣୀ ନୁହେଁ; ଏହା ଧର୍ମ, ଆରାଧନା, ପ୍ରେମ ଏବଂ ବିଜ୍ଞାନର ସମଗ୍ର ଗ୍ରନ୍ଥ ।"

**ସାଉନକ**: "ମହାଭାରତ ଗାନର ସର୍ବପ୍ରଧାନ ଉଦ୍ଦେଶ୍ୟ କ’ଣ ?"

**ସୌତି**: "ମହାଭାରତ କେବଳ ଏକ କାହାଣୀ ନୁହେଁ ; ଏହା ଜୀବନର ଦର୍ଶନ। ଏହା ଆମକୁ ଧର୍ମର ସଂଗ୍ରାମ, ଧର୍ମ ଓ ଅଧର୍ମର ଯୁଦ୍ଧ ବୁଝାଇ ଦିଏ । ଏଥିରେ ଭଗବତ୍ ଗୀତା ରହିଛି , ଯାହା ଏକ ପବିତ୍ର କଥୋପକଥନ ମାଧ୍ୟମରେ ସମଗ୍ର ମାନବତାକୁ ଜ୍ଞାନର ମାର୍ଗ ଦେଖାଏ।"

[ ସମସ୍ତ ଋଷି ଶାନ୍ତ ହେଲେ । **ସୌତିଙ୍କ** କଥାରେ ସମସ୍ତେ ମଗ୍ନ ]

**ସାଉନକ**: "ହେ ସୌତି, ଆମେ ଏହା ଶୁଣିବାକୁ ଆଉ ଅଧିକ ଆଗ୍ରହ ରଖୁଛୁ ।"

**ସୌତି**: "ମୁଁ ଯାହା ପାଇଁ ଏଠାରେ ଆସିଛି, ତାହା କରିବି ।"
